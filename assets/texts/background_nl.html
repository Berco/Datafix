<p><h1><i><u>Achtergrond</u></i></h1></p>

<p>
Deze app is een samenwerking tussen Zatta en Wendigogo, beiden leden van 
XDA-developers. Het init.d script dat het feitelijke werk verricht (en al 
een poosje bestaat) is gemaakt door Wendigogo, de app om deze te bedienen 
is gemaakt door Zatta. 
</p>
<p>
Op de Samsung Galaxys wordt vanaf CyanogenMod 7 een partitie van ~175 MB 
op yaffs gebruikt waar alle app data op wordt opgeslagen. Deze partitie is 
op /datadata gemount en de gebruikelijke locatie van de directory /data/data 
is een symlink hiernaartoe. 
</p>

<p><i>
$ ls -l /data/data <br />
lrwxrwxrwx 1 system system 9 Oct 8 19:34 /data/data -&gt; /datadata</i></p>

<p>
De apps apk zelf staat hier niet, enkel de data die door de apps wordt aangemaakt 
wordt hier opgeslagen. In het bijzonder de sqlite databases en de voorkeuren xml bestanden. 
De CyanogenMod ontwikkelaars hebben dit gedaan op de lag zoals wordt ervaren op stock ROMs 
op te heffen. Maar.. dit zorgt wel voor een nieuw probleem. 
</p>

<p>
De /datadata partitie is dermate klein dat deze snel wordt gevuld met allerhande data, met name 
door apps die veel cache willen gebruiken zoals Google Plus. Wanneer /datadata vol begint te raken 
zullen diverse apps geforceerd gaan sluiten omdat ze geen data meer kunnen wegschrijven. De ext4 /data 
partitie heeft ruim voldoende vrije ruimte, ongeveer 2GB. Het ligt dus voor de hand om dan deze te 
gebruiken voor de data. Helaas ontstaat hierdoor weer de lag. Hier komt het script om de hoek kijken. 
Het script verplaatst standaard slechts de library directories omdat hier RO statische bestanden 
staan. Voor deze bestanden is de ext4 performance nog niet zo slecht. De overige bestanden kunnen dan 
op de snelle yaffs /datadata partitie blijven.
</p>
